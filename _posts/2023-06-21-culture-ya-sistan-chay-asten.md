---
layout: post
title: "کلچر یا سیستان چے استیں او ایشیارا مردم چوں رکِث کنت؟"
date: 2023-06-21
author: AshfaqBaloch
description: "An analysis of Sistan culture and how people maintain its traditions."
tags:
  - balochi
  - culture
  - sistan
---

<style>
body {
    direction: rtl;
    text-align: right;
    font-family: sans-serif;
}
</style>

# کلچر یا سیستان چے استیں او ایشیارا مردم چوں رکِث کنت؟

**June 21, 2023**  

نوشتکار: اشفاک بلوچ  

مئے گُرا چاگِرد زانتی(معاشرتی اعلم) لافا سیستان  ئا را یک اِنفارمل اِداراہ لیکنت مانا یک ھمے رنگیں گِئیر سرکاری اِداراہے کہ چارگرد لافا  مخلوک ئا را آرگنائیز  کنت او یک رسم او روازے داث کہ ھماھییا را  مردم وث منّ انت، بے سرکار ئے زور او  استییا منّ انت۔۔۔  
پہ کؤل انسٹیٹیوشنل اِکنامکس ئے: اے رسم او روازنی  جوڑغ  مزائیں وختے گیڑت او کذی دہ پیلوَ نہ بیث بلکہ مسلسل روان بیث او وخت ئے راستییانی ھِساب ئا رسم او روازاں را  بذل کنان کئیث۔  
گُوَئشنت کہ اے سیستان سازی یک لئوَے بازئیں گُوازیانی پذا مردم اے لیئوَ ئے رسم او رواز گیشین انت، مانا  ھما وخت ئا کہ اے لئیوَ بُنا گیڑت ھما وخت ئا یا تو ایشیارا ہِچ رسم او رواز گون نہ بیث او اغر چیژے رسم او رواز گون دہ بیثئی تہ ھما لَئیوَ ئے پذآ بذل کنغ بیث۔۔  
پڑچے کہ وخت ئے ھساب ئا ہر لیئوَ ئے  راستی او ہالت بذل  بَنت۔  
شہ ھر  لئیو ئا مردم چیژے نہ چیژے ھیل گیڑت او زانت کہ تاں لئیوَ ئے رسم استیں کہ بذل کنغ بیث تہ لئیوَ گیشتر شر بیث  او شہ اے لئیو ئا مخلوک گیشتر سیثے (پائدغ) گِپتہ کنت۔  

شُما کرکیٹ ئے لئیوَ ئی زیرئے گِند اِت مرشیغا شہ گیست سال پیشتر ٹی۔ ٹوَنٹی ھچ وجود نہ دارغ اث او تکریبن پنجاہ سال پیشا کس ون ڈے  فارمیٹ ئا نہ لئیو ئا کنغ اث بلہ وخت، ھالت او تجربہ ھِساب ئا کرکیٹ بذل بیثہ۔۔  
ہمے رازا مزہب  دہ بذل بیثہ : یک وختے اث کہ مولاں لاؤڈ اسپیکر، ھرام کرار داثغ اث، بلہ مرشی ہِچ مسیت بے لاؤڈ اسپیکر ئا  بانگ نہ داث، یک وختے اث کہ مولااَں فوٹو کشغ ئا را ھرام گوئشتغ اث، مروشاں پیلویں روش مولا ٹی وی سرا پِروگراماں کنت۔۔  
کرکیٹ ئا بازئیں گوازیانی پذا اندازاہ جثغ کہ کس دِراژیں لئیوَ ئا نہ گِندغیں پہ ھمیشیا لئیوَ گُوَنڈ کُثغ ئش۔  
کرکیٹ ئا تجربہ گپتہ کہ دو ایمائرانی باوجود دہ چیژے ہمے رنگیں پئیسلا بنت کہ مخلوک ایمائرانی سرا باوَر نہ کنت، او چیژے ھندا ایمائردہ رذیں پئیسلاہ دیَنت، ھمیشیا را گِشینغ ئا  پہ کرکیٹ ئا  ٹیکنالاجی آسرا گِپتہ او لئیوَ لافا ترڈ ایمائر آڑتہ۔۔۔  
ملا دہ وثی لئیوَ ئا شہ ھئیل گِپتہ کہ شہ ھُشکا نُک ھوشینغا شرتریں کہ من لاؤڈ اسپیکر ئا کار  بیاراں دانکہ منی آواز دیریں اُلکہاں سر بیث۔۔  
مُلا شہ وثی کَہُنیں گُوازیاں ھئیل گِپت کہ میڈیا را ھرام گوئشغ مزائیں ردی اث او میڈیا ئے کارمرزی آنہی تبلیغا را مزائیں مدت داث کنت۔  

اے لئیوَ  ئے لافا  سزا او جزا دہ مان کنغ بَنت دانکہ ھر مردم ھما راز ئا لئیوَ کنت کہ شہ آنہیی ئے لئیوَ ئا چاگردا(معاشرا) را تاوان  نہ رسیث بلکہ گیشتر پائدغ بیث۔  
اغر یک کارے تاوان داث تہ ھماہییا پہ سزا اوا غر یک کارے  پائدغ داث تہ ھماہییا پہ جزا رسم ٹاہینغ بَنت۔  
یک بے سرکاری یا نیم سرکاری نِزام داروخیں چاگرد (معاشرا) لافا اغر تئو  یک نازورے او نیست کارے ئے: تہ ترا سزا او جزا وث تئی چاگرد(معاشرا) داث بلہ اغر تئو تاکتوَر او زوراخے ئے تہ تئی سزا او جزا  ئے پئسلا ھُذا مہروان ئے دستا ایں مانا کہ تئی نغن او لٹ دیمی منزل ئا ایر استیں۔  
پہ کؤل اُستاد شاہ محمد مری ئے اے مذہب، ھُذا، دیوی او دیوت ئا دہ یک نازوریں مخلوکے ئے تخلیک انت۔۔۔  

ھموذا کہ سرکار مزبوت بَنت ھموذا ھِچی ھُذا چکا اِلغ نہ بیث او ھرکسا را سزا او جزا ھموذیغیں سرکار او اِدارہ وث دیَنت۔  
اے یک راستی ے کہ دنیا ھر چیز بذل بیوخیں ما او شُما ایشییارا  رُخے داث کنوں بلہ اے آوخیں بذلی ئا  را داشت نہ کنوں۔۔  
ھماختر ما ایشییارا دارغ ئے کوشیش کنوں، ھماختر پُشتا کفوں بلہ اے شہ ما دارغ نہ بیث۔۔  
بیث کنت ما نہ تہ مئے آوخیں پُشت ایشیارا کبول کنت، پرچے کہ کبولی بگئیر دُمی ہچ راہ نیستیں۔۔  
چماں بند کنغ گوں راستی بذل ھچی نہ بَنت۔  
ھماختر زیثیں اے نوخیں رَنگاں او راستیاں ما وثی سیستان ئا  جاہ دیَوں ھماختر شر بیث۔۔  

پیلویں دنیا ئے سیستان ئے بُن تکریبن یک اَنت:  
ھرا ھندا سیر ئے رواز است، ھر ھندا مخلوک مزہبے دارنت، ھر ھندا مخلوک جراں(گُذاں) دوشنت، ھر ھندا مخلوک زوانے دارنت، ھر ھندا مخلوک گوں ناما پجارغ بَنت۔۔  
تئو چو گوئشت نہ کنئے کہ تئو دُنیا لافا یک اِسپیشل چیژے ئے یا ترا کہ سیستانے گونیں ھما سذ در سذ تئی جِند تخلیک ایں۔۔  
اے سیستان کہ ترا گون ایں اے پیلویں دنیا ئے مڈّی ایں۔  
اے رسم، رواز او دوش دومی مخلوکاں را دہ گون است اثنت۔۔  
چیژے ئا چغل داثغنت، چیژے را دانی گون انت۔  
اے دُراہیں چیز مئے انسانی تجربانی نتیجا انت او مسلسل کُثغیں لئیواں شہ ھئیل گِپتغیں داث انت۔  
کسے اے لئیوَ ئا شہ ما دیما ایں او کسے پُشتا او ھرکسی تجربہ کمیں باز جُذا جُذا انت پہ ھمیشیا ھرکسی سیستان کمیں باز پَرک داریث۔۔  

منی نزیخا سیستان یا کلچر  ئے دو بُن بہر انت: یکے سیستان ئے بُت ایں او دومی سیستان ئے ارواہ  ایں۔  

---
