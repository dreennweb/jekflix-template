---
layout: post
title: "مورو زِکّ روغن"
date: 2023-05-08
author: mehtabjakhrani
description: "A reflection on the classic Balochi proverb and its meaning."
tags:
  - balochi
  - literature
  - proverb
---

<style>
body {
    direction: rtl;
    text-align: right;
    font-family: sans-serif;
}
</style>

# مورو زِکّ روغن

پیریں مڑدم گوئشنت کہ استیں دور آ ھڑچی مثل استنت آنہانی پشت آ کسوے استیں یا آں کسے ئے چمّ دیثیں خیال انت۔  
چوکہ اگر ما مست تئوکلی ئے اے شئیرا:

> “جوان نیاں جنگانی بذیں بولی  
> کئے وثی دوستیں مڑدماں رولی”

گندوں تہ ایشی پشت آ دِہ مارا کسوے گندغا کئیث۔  
اے شئیر مروشی یک مثلے لیکغ بیث و یک کلاسیکے۔  

ھمے رنگا:

> “ریحان رامین شِراں  
> سیوی ڈاڈھر براں”

دِہ یکے ئے چمّ دِیث (مشاہدہ) ایں۔  

مئے ھلک آ اے شئیر دِہ مثلے زانغ بیث:

> “مورو زکّ روغناں  
> کسی دلی درمان نیاں  
> نہ آختغیں سْتّاناں  
> نہ گریثغیں چُکّاناں  
> دف ماں لُدّویں بینگاناں”

ایشی پژدری کسو٘ چوش کن انت: گوئشنت کہ جکھرانی قبیلہ لافا یک *مورو* نامیں زالے اث۔  
آں باز گریب و نیزگارے اث۔  
آں ورغا پہ آزوز اث، آنہی گریبی روشاں آنہی براث و گہاراں گِرداں عازیز و سیاداں ھچ مذت و بھڑائی نذاثہ۔  
نیٹ آنہی گریبی روش کُٹّثغ انت و آں وثی سیاد و عازیزاں شہ باز ازگارے بیثہ۔  
آنہی مال، میرات و سہدار کلاں شہ باز بیثغ انت۔  
ازگار بیئغ رَندا دِہ آنہی دل آ شہ عازیزانی ڈُکّ نہ شثہ۔  
ہر کسے توڑے آنہی براثے آنہی گوئرا بیاختیں تہ مورو آنہی آ را ھچ نذاث کہ آنہی آ را وئیلانی روشاں نہ پکر اثش۔  

گڈ ایشی سیاداں مورو ءَ را شغان جثغ انت و پذا چھیئے گال باقاعدہ مثل بیثغ انت۔  

مروشی اگر کسے کس ئے کار آ مہ یئے تہ مڑدم گوئشنت:

> “مورو زکّ روغناں  
> کسی دلی درمان نیاں  
> نہ آختغیں سْتّاناں  
> نہ گریثغیں چُکّاناں  
> دف ماں لُدّویں بینگاناں”


**ست:** مہمان  

---
